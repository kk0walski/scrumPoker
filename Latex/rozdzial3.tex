% !TeX program = latexmk
% !TeX spellcheck = pl_PL
% !TeX root = example.tex

\chapter{Rozproszone zespoły projektowe.}

Według niemieckiego pisma Focus Money Magazin, ok 30 \% wszystkich pracowników na świecie (a podobno w USA ponad 43 \%) pracuje w tzw. zespołach rozproszonych lub wirtualnych. Wiele firm wprowadza zarządzanie na odległość, aby w ten sposób stymulować rozwój, rozwijać projekty międzynarodowe, czy chociażby ze względu na oszczędności lub optymalizację procesów.

Pojawienie się zjawiska zespołów rozproszonych może się wiązać z efektem globalizacji obszaru działania firm, wkraczaniem na nowe rynki, powstawaniem startupów, jak również działaniem tzw. freelancerów, którzy oferują wyspecjalizowane usługi. Powodem może być również wzrost kosztów pracy, zmiany na rynku pracy oraz brak na rynku lokalnym wykwalifikowanych pracowników, jak i również zmiany w kulturze pracy (np. pokolenie tzw. Milenialsów). Wszystko to powoduje zmiany w organizacji pracy.

\section{Zalety zarządzania projektami w zespołach rozproszonych.}

Realizacja projektów zespołami rozproszonymi:

\begin{itemize}
	\item pozwala na pozyskiwanie profesjonalistów w ramach całej organizacji lub poza nią;
	\item niweluje problem ograniczeń korzystania wyłącznie z zasobów jednego biura, czy w ramach jednego kraju;
	\item daje szerokie możliwości czerpania z dużo większych zbiorów doświadczeń oraz kreatywności;
	\item pozwala na elastyczność w rozbudowywaniu zespołu adekwatnie do pojawiających się nowych zadań;
	\item daje organizacjom szansę dostosowywania się do zmian pokoleniowych, gdzie często młode osoby wyrażają potrzebę wykonywania pracy w domu (Home Office);
	\item zwiększa efektywność kosztową.
\end{itemize}

\section{Dodatkowe wyzwania dla efektywnego funkcjonowania zespołów rozproszonych.}

Każdy zespół projektowy napotyka w swojej pracy na najróżniejsze wyzwania, które związane są ze współpracą, komunikacją, czasami niejasnym podziałem obowiązków, brakiem odpowiedzialności, czy zaangażowaniem. Jednak zespoły rozproszone stają często przed dodatkowymi wyzwaniami, jakie wynikają z ich specyfiki, czyli pracy w różnych lokalizacjach.

Oto kilka najczęstszych wyzwań takich zespołów:

\begin{itemize}
	\item \textbf{Zarzadzanie zespołem i synchronizacja pracy jego członków.}
	To wyzwanie nie tylko dotyczy zespołów rozproszonych, ale w właśnie w takich zespołach ważna jest umiejętność prowadzenia projektu i kwalifikacje związane z zarządzaniem ludźmi. W zespole rozproszonym powinny funkcjonować jasne zasady współpracy i komunikacji. Bardzo istotne jest ogólne zaangażowanie, wzajemne rozliczanie się z zadań, odpowiedzialność za rezultaty, otwartość, szacunek dla innych, zakładanie zawsze dobrych intencji, jasny podział obowiązków. Ważne jest również dla budowania zespołu i jego efektywności, aby zaplanować (w budżecie oraz czasowo) okresowych, wspólnych spotkań wszystkich członków.
	\item \textbf{Przepływ informacji.}
	Czasem kluczowe informacje nie docierają do wszystkich członków zespołu. Odpowiedzią na to może być ustalenie pewnego „rytmu” komunikacyjnego i regularne spotkania projektowe. Muszą to jednak być spotkania z sensem, tak zaplanowane, aby nie marnować czasu pracowników, aby rozwiązywały konkretne problemy i wspierały realizację celów projektu. Sposobów komunikacji jest wiele, można zatem je dobrze zaplanować i stosować w zależności od złożoności zespołu, celu i rodzaju projektu.
	\item \textbf{Komunikacja w obcym języku.}
	Coraz powszechniejsza jest konieczność porozumiewania się w języku obcym, ponieważ wiele firm posiada zagraniczne filie i siedziby. Zazwyczaj wykorzystywany do komunikacji jest język angielski, ale poziom jego znajomości może być różny i może powodować różne zabawne sytuacje lub nawet nieporozumienia. Tutaj może pomóc np. nauka prostych technik coachingowych- pytań doprecyzowujących i tzw. uważne słuchanie.
\end{itemize}

Jest jeszcze wiele innych wyzwań, z którymi muszą borykać się zespoły rozproszone, np.:

\begin{itemize}
	\item Różnica czasu.
	\item Różnice kulturowe.
	\item Odpowiednia rekrutacja.
	\item Motywowanie i wsparcie zespołu.
	\item Efektywność i produktywność.
	\item zwiększa efektywność kosztową.
\end{itemize}

Dochodzimy wreszcie do kwestii, które próbuję rozwiązać, realizując projekt, który jest zasadniczym tematem niniejszej pracy inżynierskiej. Jest to wyzwanie:

\begin{itemize}
	\item \textbf{Wsparcie techniczne i merytoryczne.}
	W zespołach rozproszonych wręcz niezbędne jest zadbanie o wsparcie techniczne. Co więcej, wielu menedżerów zarządzających zespołami rozproszonymi, wskazuje na potrzebę wsparcia merytorycznego , szczególnie w zakresie moderowania tzw. metodyk zwinnych (SCRUM). Świetne połączenie internetowe, sprzęt , sale i programy do tele i wideokonferencji, to powinien być standard w organizacjach, które pracują w zespołach wirualnych.
\end{itemize}
